---
title: "قصيدة (( ميلو بينه ))"
date: 2008-09-22 18:57:03 -0500
categories: ["Poems"]
permalink: "/2008/09/22/%25d9%2582%25d8%25b5%25d9%258a%25d8%25af%25d8%25a9-%25d9%2585%25d9%258a%25d9%2584%25d9%2588-%25d8%25a8%25d9%258a%25d9%2586%25d9%2587/"
reading_time: 2
---
ميلو بينه … يلي شلتو النعش بالله ميلو بينه …

ميلو بينه نودع اهلنه …

وعادة اليرحل يودع اهله ومن صورهم يمله عينه …

ميلو بينه الشوك هزنه الحضن امنه ذيج الحبيبه الحزينه …

كلمه منهه وكلمه منه حيل مشتاكين واشتاكة حجينه …

ميلو بينه العند امنه …

بس نوادعها بحجينه …

ميلو بينه وشدعواكم ولو نضره … ولو لمسه …

انحني بيهه اجفوف ايدينه …

وانتواهب اخاف زعلانه علينه …

البيت اهلنه نودع ايامه وسنينه …

ميلو بينه الفرع اهلنه …

حيل مشتاك لمشينه …

ميلو بينه لحي حبيبتنه الحزينه …

بلجي لو شفناهه مره ارواحنه ترجع علينه …

ميلو بينه وعلى بريمه … *(بريمه القريه التي يسكنها الشهداء وهناك استشهدو)*

هناك يمنه اعتاب يمهه …

هناك يايمه ارتمينه …

هناك زلهه الماحمانه وخان بينه … *(زلهه مفردتها زل … وهو نبات ينمو في المستنقعات المائيه وكان الشهداء مختبئين فيه)*

هناك صار فراك يمه …

هناك ضيعنه خوينه …

وينو اشو مابينلنه …

وينو اشو مامر علينه …

مودع ودرب السلامه …

وبس اخاف الذيب يوكع بيد شاة ايضل رهينه …

ميلو بينه …

واخاف يخلص ها لنهار وهذي اخر ليله هينه …

ميلو بينهوعالجسروكفونه لحضه …

جنه هين ازغارنلعب ياحضنه طينه …

ميلو بينه وفررونه بهالحويجه …

وعالمنازل دار دار …

وكولو لتراب الحويجه ايون علينه …

واحجو قصتنه الولدكم …

واحجو حضكم …

وكولو للاجيال ماخنه وفينه …

وكولو للاجيال ماخنه وفينه …

قصيدة للشاعر العراقي **مالك الشاعر** أو ما يلقب نفسه بـ **مالك الحزين** …

للإستماع لها –> [أضغط هنا](http://www.youtube.com/watch?v=a7xPsG4DdPc)

لتحميلها –> [أضغط هنا](/assets/media/posts/2008/MeeloBena.flv)

**صح لسانك أخوي مالك …**
